Norsk register for invasiv kardiologi (NORIC) ble etablert som nasjonalt
medisinsk kvalitetsregister i 2012, og er tilknyttet Nasjonalt register for
hjerte- og karlidelser ved Folkehelseinstituttet (FHI). Registerets overordnede
mål er å bidra til økt kvalitet på den utredning og behandling som tilbys
pasienter som er omfattet av registeret: Koronar angiografi og perkutan koronar
intervensjon (PCI), CT-angiografi eller kateterbasert klaffebehandling.
